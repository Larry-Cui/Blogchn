---
layout: post
title: 唐雎不辱使命
date: 2022-11-27
categories: Y2022
tags:
  - Opinion
published: false
---

<img style="display: inline-block; width: 100%; object-fit: cover;" src="https://lh3.googleusercontent.com/U0ixl6q10X9Kpym9CbERsDhO7VcQ6s0YmglEJTL6QnxttHbKTfWvnr3_KbKW9X9BzV8wvzlU0m2f5-JS017qAVc-2k_zxIBrcuclABiJV3Gd5pYOwDn_nK0df5U5nX6K_qdV8NKKqA=w2400" alt="qin"/>

<br>
<br>

（《戰國策》）

秦王使人謂安陵君曰：「寡人欲以五百里之地易安陵，安陵君其許寡人！」安陵君曰：「大王加惠，以大易小，甚善；雖然，受地於先生，愿終守之，弗敢易於」秦王不說。安陵君因使唐雎使於秦。

秦王謂唐雎曰：「寡人以五百里之地易安陵，安陵君不聽寡人，何也？且秦滅韓亡魏，而君以五十里之地存者，以君為長者，故不錯意也。今吾以十倍之地，請廣於君，而君逆寡人者，輕寡人與？」唐雎對曰：「否，非若是也。安陵君受地於先生而守之，雖千里不敢易也，豈直五百里哉？」

秦王怫然怒，謂唐雎曰：「公亦嘗聞天子之怒乎？」唐雎對曰：「臣未嘗聞也。」秦王曰：「天子之怒，伏尸百万，流血千里。」唐雎曰：「大王嘗聞布衣之怒乎？」秦王曰：「布衣之怒，亦免冠徒跣，以頭搶地爾。」唐雎曰：「此庸夫之怒也，非士之怒也。**夫專諸之刺王僚也，彗星襲月；聶政之刺韓傀也，白虹貫日；要離之刺慶忌也，倉鷹擊於殿上**。此三子者，皆布衣之士也，懷怒未發，休祲降於天，與臣而將四矣。**若士必怒，伏尸二人，流血五步，天下縞素**，今日是也。」挺劍而起。

秦王色撓，長跪而謝之曰：「先生坐！何至於此！寡人諭矣：夫韓，魏滅亡，而安陵以五十里之地存者，徒以有先生也。」

<br>
